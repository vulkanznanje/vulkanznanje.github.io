---
title: 'O nama'
layout: single
permalink: /o_nama/
align: right
author_profile: true
excerpt: ''
header:
  overlay_image: /images/baner.jpg
  overlay_filter: 0.05 # same as adding an opacity of 0.05 to a black background
---


 **Dr Miloš Papić** <font size="4"> je rođen 20. juna 1986. godine u Čačku. Po svršetku Osnovne škole „Vuk Karadžić“ i čačanske Gimnazije, upisuje Tehnički fakultet u Čačku na kom završava osnovne i master studije. Doktorske studije je završio na Tehničkom fakultetu u Boru, Univerziteta u Beogradu, 14. januara 2015. godine. </font>

<font size="4"> Zaposlen je na Fakultetu tehničkih nauka u Čačku od 2010. godine. Trenutno je u zvanju vanrednog profesora. Autor je brojnih naučno-istraživačkih i stručnih radova iz oblasti informacionih tehnologija i sistema, upravlјanja zaštitom životne sredine, obrazovanja i preduzetništva. Autor je nekoliko univerzitetskih udžbenika, priručnika i praktikuma. Dugogodišnji je član organizacionog odbora međunarodne naučne konferencije Tehnika i informatika u obrazovanju, te programskog odbora konferencija Reinženjering poslovnih procesa u obrazovanju i Informacione tehnologije, obrazovanje i preduzetništvo. Član je Saveza inženjera i tehničara Srbije, kao i Društva istraživača u obrazovanju u Srbiji. Recezent je Nacionalnog tela za akreditaciju i proveru kvaliteta u visokom obrazovanju za studijske programe u polјu tehničko-tehnoloških nauka. Autor je udžbenika za starije razrede osnovne škole iz predmeta Informatika i računarstvo, kao i konstruktorskih kompleta za predmet Tehnika i tehnologija pri izdavačkoj kući Vulkan znanje. Autor je i realizator seminara za stručno usavršavanje nastavnika pod nazivom Hipermedija u nastavi. </font>

<font size="4"> U mladosti se uspešno bavio košarkom. Sa juniorskom selekcijom KK Borac osvojio je srebrnu medalјu na završnom turniru prvenstva Srbije 2005. godine. Sa seniorskim selekcijama KK Železničar i KK Mladost takmičio se u B saveznoj ligi. </font>

<font size="4"> Oženjen je i otac je dvoje dece. </font>


**Dalibor Čuklјević** <font size="4"> je profesor tehnike i informatike i računarstva u osnovnoj školi „Dr Dragiša Mišović“ u Čačku. Predaje Informatiku i računarstvo, kao i Tehniku i tehnologiju. Misiju i viziju savremenog modela učenja primenjuje u redovnoj nastavi tako što koristi blagodeti projekata u kojima je učestvovao sa svojim učenicima (IT karavan, Bitka za znanje – KODIgranje). Sva ta iskustva pretočena su i u lekcije i u vežbe koje su skup potreba, ali i želјa da se osavremeni nastavni proces, a učenje postane istraživanje. </font>
