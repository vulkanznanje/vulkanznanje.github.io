---
title: 'O nama'
layout: single
permalink: /o_nama/
align: right
author_profile: true
excerpt: ''
header:
  overlay_image: /images/baner.jpg
  overlay_filter: 0.05 # same as adding an opacity of 0.05 to a black background
---


 **Dr Miloš Papić** <font size="6"> je rođen 20. juna 1986. godine u Čačku. Po svršetku Osnovne škole „Vuk Karadžić“ i čačanske Gimnazije, upisuje Tehnički fakultet u Čačku na kom završava osnovne i master studije. Doktorske studije je završio na Tehničkom fakultetu u Boru, Univerziteta u Beogradu, 14. januara 2015. godine. </font>

#### Zaposlen je na Fakultetu tehničkih nauka u Čačku od 2010. godine. Trenutno je u zvanju vanrednog profesora. Autor je brojnih naučno-istraživačkih i stručnih radova iz oblasti informacionih tehnologija i sistema, upravlјanja zaštitom životne sredine, obrazovanja i preduzetništva. Autor je nekoliko univerzitetskih udžbenika, priručnika i praktikuma. Dugogodišnji je član organizacionog odbora međunarodne naučne konferencije Tehnika i informatika u obrazovanju, te programskog odbora konferencija Reinženjering poslovnih procesa u obrazovanju i Informacione tehnologije, obrazovanje i preduzetništvo. Član je Saveza inženjera i tehničara Srbije, kao i Društva istraživača u obrazovanju u Srbiji. Recezent je Nacionalnog tela za akreditaciju i proveru kvaliteta u visokom obrazovanju za studijske programe u polјu tehničko-tehnoloških nauka. Autor je udžbenika za starije razrede osnovne škole iz predmeta Informatika i računarstvo, kao i konstruktorskih kompleta za predmet Tehnika i tehnologija pri izdavačkoj kući Vulkan znanje. Autor je i realizator seminara za stručno usavršavanje nastavnika pod nazivom Hipermedija u nastavi.

#### U mladosti se uspešno bavio košarkom. Sa juniorskom selekcijom KK Borac osvojio je srebrnu medalјu na završnom turniru prvenstva Srbije 2005. godine. Sa seniorskim selekcijama KK Železničar i KK Mladost takmičio se u B saveznoj ligi.

#### Oženjen je i otac je dvoje dece. 


**Далибор Чукљевић** је професор технике и информатике и рачунарства у основној школи „Др Драгиша Мишовић“ у Чачку. Предаје Информатику и рачунарство, као и Технику и технологију. Мисију и визију савременог модела учења примењује у редовној настави тако што користи благодети пројеката у којима је учествовао са својим ученицима (ИТ караван, Битка за знање – КОДИграње). Сва та искуства преточена су и у лекције и у вежбе које су скуп потреба, али и жеља да се осавремени наставни процес, а учење постане истраживање.

